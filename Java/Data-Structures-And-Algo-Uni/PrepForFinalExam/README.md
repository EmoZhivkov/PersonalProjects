# https://www.hackerrank.com/contests/prepareforfinalexam/challenges

# First

Имате магически масив от числа, този масив може да го разбивате по ваш избор на групи от по 1 елемент или от по 2 елемента. Например: [2,3,4] => може да го разбиете на (2,3),(4) или (2),(3),(4) или (2,4),(3) и т.н

Знае се също че след крайното разбиване на групи, умножаваме всички елементи които са в една група и накрая сумираме произведенията на групите. Например: имаме масив [2,3,4] ако разбием масива на (2,3), 4, то получаваме (2*3),(4) => 6 + 4 => 10

Ако разбием масива на (2),(3),(4) то получаваме 2 + 3 + 4 => 9

Може би забелязвате че при различни видове групиране получавате понякога различен отговор, това което се иска от вас е да върнете максималната сума на групи която може да се получи ако използваме оптимална стратегия на групиране.

Input Format

На вход ще получите число T - брой на тестовете

За всеки тест на нов ред ще получите число N ( размер на масива ), следват N числа разделени с интервал.

Constraints

Броят на тестовете е <= 200
Ограничения: N <= 63
Всяко число е между -2222 и 2222 включително.
Output Format

За всеки тест да се изведе максималната сума която може да получите чрез оптимално групиране

Sample Input 0

2
5
3 4 5 2 1
3
3 2 1
Sample Output 0

27
7
Explanation 0

За тест #1: Оптималната стратегия е: 1 + (2*3) + (4*5) => 27

За тест #2: Оптималната стратегия е: 1 + (2*3) => 7

# Second

Деф. ( Анаграма )

[Long Story - Short] Aнаграма е дума или фраза, образувана от буквите на друга дума или фраза чрез пермутация.

Пример: бира = риба.

Тоест, ако имате думи A и B и може да пренаредите по такъв начин буквите на думата A че да получите B, то A и B са анаграми.

Може да забележите че ако думите A и B имат различна дължина, те никога не са анаграми помежду си.

Жоро Гийкса4Гийкса много обича да си играе с двойки думи които имат една и съща дължина. Защо обича да са с една и съща дължина, защото има шанс тази двойка думи да са анаграми. Но понякога дори и 2 думи да са с еднаква дължина те може да не са анаграми помежду си ( тоест ако пренаредим буквите на първата дума може да не получим втората). Натъжен от този факт, Жоро поискал съвет от феята СъдебноСпорна Цветанова. Тя му казала: '**Може да си избереш която и да е буква от първата дума и да я замениш със следващата в азбуката ( a->b, d->e и т.н ) **'

Жоро ако има думите "ab" и "bb", то те в началото не са анаграми, но с помоща на Цветанова, той може да избере да замени първата буква от 'ab' със следващата и да получи 'bb' и така вече да има анаграми. Важно е да се отбележи че избора е 'Цикличен' ако реши да замени 'z' със следващата тя ще стане на 'a'.

Нещо повече Цветанова била толкова щедра, че казала на Жоро че може да използва прозволен брой пъти горе описаният трик върху които си избере букви, така гарантирано винаги може да направи двете думи да са анаграми спрямо една друга. Единствено трябва да заплати такса от 1 лев при всяко извикване на трансформацията, от вас се иска да помогнете на Жоро и да върнете минималният брой пари които Жоро ще похарчи при оптимална стратегия за извикване на магия върху буквите на първата дума определен брой пъти, така че двете думи да са анаграми.

Input Format

На входа получавате число T, следват T теста

За всеки тест получавате по 2 думи всяка на отделен ред, гарантирано е че двете думи са с еднаква дължина и винаги може A да се направи анаграма на B.

Constraints

Брой на тестовете <= 100

Дължината на всяка дума >=1

Дължината на всяка дума <=200

Азбуката на думите ще е 'A'-'Z'.

Output Format

За всеки тест на нов ред изведете минималната сума която Жоро ще трябва да заплати, за да превърна A в анаграма на B.

Sample Input 0

1
AAAA
ABBA
Sample Output 0

2
Explanation 0

Прави се трансформация върху A[AA]A по 1 път и получава ABBA

Sample Input 1

1
ABAA
AAAB
Sample Output 1

0
Explanation 1

Думите вече са анаграми една друга.

# Third

Даден е израз в Полски запис (aka префиксен запис), съдържащ символите '+', '-' и '?'. Вашата задача е на мястото на всеки '?' да поставите положително число, така че стойността на израза да е нула. Също така, стойността на най-голямото число да е минимално. Ако има няколко решения, няма значение кое ще изведете на стандартния изход.

Input Format

На единствен ред ще бъде подаден израз, съдържащ '+', '-' и '?'. Изразът винаги ще е коректен.

Constraints

3 ≦ дължина на израза ≦ 10^6

Output Format

На отделен ред изведете търсените числа.

Sample Input 0

-?-??
Sample Output 0

1
2
1
Explanation 0

   -
  / \
 ?   -
    / \
   ?   ?
Инфиксния запис на израза е ?-(?-?).

Търсените числа са 1, 2, 1: 1-(2-1) = 0

Sample Input 1

+-??+-???
Sample Output 1

1
1
1
2
1
Explanation 1

       +
     /   \
    -     +
   / \   / \
  ?   ? -   ?
       / \
      ?   ?
Инфиксен запис: (? - ?) + ((? - ?) + ?)

Решения са:

1 2 1 1 1
1 1 1 2 1

# Fourth

В столицата на Алгоритмия освен пътуването с влак, дригият предпочитан превоз е с такси. За съжаление обаче таксиметровите шофьори имат начин да препечелват повече, като карат в кръг и удължават разстоянието, което преминават. Това разбира се не се харесва на гражданите и те искат от кмета да реши този проблем. Кмета има брилянтната идея да промени посоката на някои от пътищата(за целите на тази задача те са еднопосочни). Той разбира се не знае как да реши тази задача и вие трябва да му помогнете. По даден граф, чиито възли съответстват на кръстовищата, а ребрата на пътни сегменти между кръстовищата, вашата задача е да промените посоките на пътните сегменти по такъв начин, че да няма начин таксиметровите шофьори да карат в кръг(тоест да няма цикъл в графа). Тъй като тази задача е прекалено лесна, то кмета иска от вас дължината на най-дългият сегмент на който променяте дължината да е минимална.

Input Format

На първия ред за зададени числата n и m - броят на кръстовищата и пътните сегменти. На всеки от следващите m реда е зададена тройката u v w съответсваща на сегмент свързващ кръстовище u с кръстовище v и имащ дължина w. Кръстовищата са номерирани с числата от 1 до n.

Constraints

1 <= n, m <= 10^5

Output Format

На единствен ред изведете минималната дължина на най-дългият пътен сегмент, на който сменята посоката, така че в резултатния граф да няма цикъл. Ако в началния граф няма цикъл изведете 0.

Sample Input 0

5 6
2 1 1
5 2 6
2 3 2
3 4 3
4 5 5
1 5 4
Sample Output 0

2
Sample Input 1

5 7
2 1 5
3 2 3
1 3 3
2 4 1
4 3 5
5 4 1
1 5 3
Sample Output 1

3

# Fifth

Алекс и Иван обичат да играят на следната игра - игралното поле се състои от кореново дърво с n върха(номерирани с числата от 1 до n, като корена е номериран с 1). Всеки връх на дървото е игрална позиция, като Алекс започва играта от корена на дървото, а Иван от даден връх x различен от корена. Първи на ход е Иван, който има право да остане на същата позиция или да се премести в някой от съседните върхове. След това Алекс има право на същия ход и т.н. двамата се редуват. Играта свършва тогава когато Алекс застане на същата позиция, на която в момента е Иван. Разбира се Алекс би искала играта да приключи възможно най-бързо, а Иван би искал точно обратното - да удължи играта възможно най-много. Вашата задача е по даденото игрално поле и началната позиция на Иван да намерите колко хода ще продължи играта, ако Алекс и Иван играят оптимално.

Input Format

На първия ред са зададени числата n и x съответстващи на броя на върховете в кореновото дърво и началната позиция на Иван. Следват n - 1 реда, които се състоят от числата u и v съответстващи на ребро в дървото между върховете u и v.

Constraints

2 <= n <= 10^5

2 <= x <= n

Output Format

На единствен ред изведете броя ходове на играта при условие, че и двамата играят оптимално.

Sample Input 0

4 3
1 2
2 3
2 4
Sample Output 0

4
Explanation 0

image

Иван : Остава на позиция 3

Алекс : Премества се на позиция 2

Иван : Остава на позиция 3

Алекс : Премества се на позиция 3

Sample Input 1

5 2
1 2
2 3
3 4
2 5
Sample Output 1

6
Explanation 1

image

Иван : Премества се на позиция 3

Алекс : Премества се на позиция 2

Иван : Премества се на позиция 4

Алекс : Премества се на позиция 3

Иван : Остава на позиция 4

Алекс : Премества се на позиция 4